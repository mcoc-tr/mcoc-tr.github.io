---
layout: page
title:  "v18.1 Güncellemesi"
subheadline: "Marvels Contest of Champions"
header:
    image_fullwidth: "/other/all-champs.jpg"
permalink: "/haber/v18-1-guncelleme/"    
---

Oyun 5 Haziran 2018 itibarıyla güncellenmiş durumda. Bu güncelleme ile yapılan yenilikler aşağıda listelenmiştir.

## V18.1 SÜRÜMÜ NOTLARI

### Yeni Macera İçeriği:
#### Masacre ile Paralı Askerler
Thanos yenilgiye uğratıldı, ancak bunun için ağır bir bedel ödendi. Büyük Üstat’ın elindeki gücün önemli bir kısmından mahrum kalmasıyla ve kayıplara karışmasıyla birlikte, Şampiyonlar Turnuvası, adeta dümensiz bir gemi… Pek çok grup, turnuvaya hakim olmak için birbirleriyle savaşırken, diğerleri de huzur ortamını korumaya çalışmaktadır. Bunlardan kat kat fazlası ise, Savaş Diyarı’nda kolay yoldan kazanç elde etmek veya kendilerine kötü şöhret kazandırmak için kargaşadan yararlanan paralı askerler olarak iş fırsatı bulmaktadır. Tüm bu kargaşanın ortasında Cable, Turnuva’da gitgide artan organize suçları soruşturan eski bir dostuna yardım etmen için sana çağrıda bulunuyor. Kimse olanların pek farkında değil ama işler iyice çığırından çıkmak üzere…

#### Suikastçi Atamaları ve Paralı Asker Görevleri
Savaş Diyarı’nın karman çorman bir hal alışıyla birlikte, efsanevi mutant paralı asker Domino, en mühim ve gaddar karakterlerin peşine düşme hedefiyle yeni bir firma açtı ve tam anlamıyla voliyi vurmak için senin desteğine ihtiyacı var! Domino, tamamlamanı bekleyen sürekli birbirini izleyen Suikastçi Ataması maceraları dizisine seni sevk edecek ve bunların birinde onu yeterince etkilemeyi başarırsan, sana ve tüm İttifakına, daha büyük çaplı bir sözleşme olan Paralı Asker Görevleri’ni sunması işten bile değil. Elinden geldiğince fazla Suikastçi Ataması keşfederek Paralı Asker Görevi maceralarında yer alma şansı elde et ve Savaş Diyarı’nın en verimli Paralı Askeri olarak akıllarda yer et!

#### AB Genel Veri Koruma Tüzüğü
Avrupa Birliği ve Büyük Britanya’da ikamet eden kullanıcıların, yeni AB Genel Veri Koruma Tüzüğü (GDPR) İlkeleri ve Yönetmeliklerine uymaları için, oyun başlatılırken çıkacak olan bir açılır pencere eklendi.

#### Hata Düzeltmeler ve İyileştirmeler
* Şampiyonların, bir Kaçış sonrası Blok oluşturamaması sorunu giderildi
* Proxima Midnight’ın 2 No’lu Özel Saldırısına dahil olan ikinci vuruşun, ilk vuruşla temas kurulduktan sonra ara sıra ıska geçebilmesi sorunu giderildi
* Gambit’in, bir Kötü Karakter olarak tanımlanması sorunu giderildi
* Sentinel’in 1 No’lu Özel Saldırısına dahil olan ilk saldırının, bir roket işlevi görmemesi sorunu giderildi
* Archangel’ın Nörotoksin kaynaklı Sersemletme etkilerinin bir Zayıflatıcı işlevi görmemesi sorunu giderildi
* Şampiyonların aynı anda Otomatik Blok ve Saldırı uygulayamama sorunu giderildi
* Dormammu’nun, köşeye sıkışmış bir rakibe karşı aralıksız olarak ağır saldırı yapabilmesine yol açan bir açık düzeltildi
* Bazı Şampiyonların, blok oluştururken bir 3 No’lu Özel Saldırıya uğradıktan sonra tepkisiz kalmalarına yol açan bir sorun giderildi
* Thor (Ragnarok) ve Medusa’nın Otomatik Blok yeteneklerine ilişkin görülen bir animasyon sorunu giderildi
* Manyeto’nun, 2 No’lu Özel Saldırısı sırasında ekrandan kaybolabilmesi şeklinde görülen bir animasyon sorunu giderildi
* Thor ve Kaptan Amerika’nın fırlattığı roketlerin, ara sıra onlara geri dönmemesi şeklinde görülen bir animasyon sorunu giderildi.
* Demir Adam (Sonsuzluk Savaşı) ve Thanos (Sonsuzluk Savaşı)’na ait bazı metinler düzeltildi ve daha açık ifadeler eklendi
